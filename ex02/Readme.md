# Упражнение 2

## I.  Команди за работа с файлове и директории

`rm [-fri] f1 [f2…fn]` - (ReMove) изтрива f1 f2 … fn

`mkdir dir1 dir2` - създава директории

`rmdir dir` - изтрива празни директории

`mv source dest` - (MoVe) премества (преименува) дадена директория / файл

`cp [-r] source dest` - (CoPy) копира файл

`cat [f1…fn]` - отпечатва съдържанието на файловете на стандартния изход. 

`tee [f1 f2 … fn]` - чете входа от stdin, записва го във файловете f1 … fn и го отпечатва на stdout. 

`file f1` - показва какъв е файлът f1. Пример: file a.c -> a.c: C source, ASCII text

`sort [f1]` - сортира редовете във f1 и отпечатва резултата на stdout, без да променя оригиналния файл.

`diff [-y] f1 f2` - сравнява f1 и f2 ред по ред.
Пример: diff -y f1 f2 - показва резултата в 2 колони. (side-by-side)

`cmp f1 f2` - сравнява f1 и f2 байт по байт. Отпечатва първото място, на което се различават двата файа.

`tail [-ncb] [f1]` - отпечатва инф. от края на файла f1. Без опции - само последните 10 реда от f1.

`head [-nc] [f1]` -  отпечатва информация от началото на файла f1. Ако не са зададени опции, отпечатват се първите 10 реда от f1.

`cut {-c символи | -b байтове} [f1..fn]`-  отпечатва посочените байтове / символи за всеки ред от f1..fn. 
| Option | Description |
|--|--|
| N | н-тия байт/символ |
| N- | от н-тия, до края на реда |
| N-M | от н-тия до м-тия включително |
| -M | от началото на реда до м-тия |

Пример:  cut -b 1,4- a.c - Печата всеки ред без 2рия и 3тия байт

`wc [-cwl] [f1 … fn]` - Отпечатва броя на редовете, думите и символите във файловете f1 … fn.
    
`touch f1` - обновява времената на файла f1. Ако няма такъв файл, създава празен файл с това име.

`find path expression` - търси файлове по негови външни характеристики (име, размер, собственик и др.)
    
| Expression| Description |
|--|--|
| -name f1 | по име f1 |
| -user pesho | user pesho |
| -group KN | група KN |
| -size n (в блокове) | размер |
| -exec cmd {} \\; |  - изпълнява cmd върху намерените резултати |

`grep [-qivc] шаблон [f1 f2 … fn]` - намира и извежда редовете от файловете, които съдържат шаблона
| Option | Description |
|--|--|
| -q | quiet. Не принтва нищо. Ако шаблонът се среща в някой от файловете, exit status-а ще бъде 0 |
| -i | NOT case-sensitive |
| -v | отпечатва редовете, в които не се среща шаблона |
| -c | отпечатва броя на редовете, в които се среща шаблона |

`less` - отпечатва файлове one page at a time. (или изход от команда при пренасочване на входа)

`more` - стар вариант на less. Няма скролване назад. 

**NB.** Командите, които имат незадължителен параметър – списък от файлове, четат от stdin до Ctrl + D, когато не е подаден такъв списък.

## II. Информационни команди

`date` - отпечатва текущите дата и час

`cal [month] [year]` - отпечатва календар на текущия месец
    
`ls [-alrt]` – (LiSt) списък на файловете и директориите в текущата или зададената директория

`tree` [-L k] dir - Чертае дърво на файловете от dir надолу по дървото. 
        
`tty` - показва логическия терминал, на който работим в момента.

## III. Задачи

Зад. 1: 
* Позиционирайте се в собствената си Home директория.
* Създайте 2 файла по следния начин: ls / > f1 и ls /usr > f2 (със символът > се пренасочва изход от команда. Ще го разгледаме подробно в следващото упражнение). 
* Преименувайте файловете на g1 и g2 съответно. 
* Отпечатайте на stdout тяхното съдържание. 
* Отпечатайте последните 4 реда на g1 и първите 3 на g2. 
* Сравнете двата файла ред по ред, един до друг. 
* Изтрийте g2, създайте нова директория dir и преместете g1 в нея, преименувайки го на file. 
* Отпечатайте броя на символите във file. 
* Копирайте го във вашата Home директория и изтрийте папката dir заедно с файла в нея.
        
Зад. 2: Отпечатайте на stdout колко реда във file от предната задача съдържат думата bin. 

Зад. 3: Създайте файл с информация за името ви, групата и факултетния номер. (Всяко на отделен ред). Файлът трябва да се казва info.

Зад. 4: 
* Oтпечатайте размера на info. 
* Отпечатайте последните 5 символа от info. 
* Отпечатайте за всеки ред от info, първите 3 символа.