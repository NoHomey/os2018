
# Упражнение 1

## I.   Файлова система в Linux

![Linux file system](img/filesystem.png?raw=true "Файлова система")

&emsp;Файловата система в Linux операционните системи е йерархична, като коренът на дървото се бележи с /. 
Всеки файл има уникално (в рамките на съдържащата директория) име, размер, собственик, група, дата на създаване, дата на последна промяна, права на достъп и други. 

&emsp;Имената на файловете могат да се състоят от произволни символи, но е препоръчително да се използват само малки / големи букви, цифри и _. Повечето други символи имат специално значение за bash и трябва да се „екранират“ (escape-нат),  за да бъдат интерпретирани от bash като обикновен символ. Това ще разгледаме в следващи упражнения. 

**NB.** В GNU/Linux операционните системи, имената на файлове и директории са Case-sensitive.
**NB 2.** Директориите също са файлове.

<table table border="1">
    <tr>
        <th>-</th>
        <th>r</th>
        <th>w</th>
        <th>x</th>
        <th>r</th>
        <th>-</th>
        <th>x</th>
        <th>-</th>
        <th>-</th>
        <th>x</th>
    </tr>
    <tr>
        <td>d</td>
        <td align="center" colspan="3">собственик</td>
        <td align="center" colspan="3">група</td>
        <td align="center" colspan="3">останали</td>
    </tr>
</table>

Двоично представяне: 111    101    001 = 0751<sub>(10)</sub>
* 7<sub>(10)</sub> = 111<sub>(2)</sub>
* 5<sub>(10)</sub> = 101<sub>(2)</sub>
* 1<sub>(10)</sub> = 1<sub>(2)</sub>

| Флаг | Описание |
|--|--|
| d | дали файлът е директория |
| r | права за четене |
| w | права за писане |
| x | права за изпълняване |

### 1. Абсолютно име

Всеки файл (включително и директория) притежава едно абсолютно пълно име, което съответства на единствения път в дървото от корена до съответния файл. 

Пример: /home/Pesho/main.cpp

### 2. Относително (релативно) име
Относителното име на файл представлява пътя в дървото от текущия каталог до съответния файл.

Пример: Ако в момента се намираме в директория /home, относителното име на файла /home/Pesho/main.cpp е Pesho/main.cpp или ./Pesho/main.cpp

**Специални директории:**
* . – текущата директория
* &middot;&middot; – родителската директория (движение нагоре по дървото)  cd &middot;&middot;/

## II. Команди в Linux

    command [-options] [arguments]

`cd dir` – (Change Directory) сменя текущата директория на dir (ако съществува)

`echo [-en]` – отпечатва подадения текст на нов ред

`pwd` – (Print Working Directory) отпечатва абсолютния път на текущата директория

`ls [-al]` – (LiSt) списък на файловете и директориите в текущата или зададената директория

`man cmd` - (MANual) информация за дадена команда

`passwd` - смяна на потребителската парола

`exit`

`cc program.c [-o program] [-std=c99]` – компилира програма на С

## III. Задачи

Зад. 1: Отпечатайте Hello World! на стандартния изход. 

Зад. 2: Придвижете се до root директорията. Разгледайте какви файлове съдържа и информацията за тях (включително и скритите файлове). Върнете се в собствената си home директория. След това отпечатайте на стандартния изход абсолютното име на home директорията ви. 

Зад. 3: Проверете какви са останалите параметри на командата ls. (не в Google)